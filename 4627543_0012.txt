2

esse praedicaverunt. Rem igitur non reprehendendam
aggredi mihi videbar, si, ut possem diligentissime, ex-
ponere conarer‚ quae maxime in praepositionibus adhi-
bendis inter Atticorum scriptorum solutam orationem
et 'sermonem Herodoteum intercederet dissimilitudo.
In quo quum non modo eorum, quae a consuetudine
sermonis Attici prorsus discreparent, rationem mihi
habendam esse statuerem, verum etiam ad institutam
scriptionem id mihi faciendum putarem, ut ea affer-
rem, quae etiamsi exemplis apud Atticos non plane
carerent, tamen ad dialecti Ionicae usum propius ac-
cedere viderentur, fieri non potuit, quin in singulis
locis difficile esset ad dijudicandum, Atticaene loquen-
di consuetudini convenienter an secus usurpata esset
quaeque praepositiO, praesertim quum perpauca essent,
quae de utriusque dialecti discrimine traderent gram-
matici. — Etsi igitur nequaquam id mihi sumo, *ut
putem, aut omnes me elocutionis Herodoteae in hoc
genere proprietates attulisse aut ea, quae ei cum cete-
ris scriptoribus communia sunt, potuisse secernere ac
removere, ea tamen me tenuit spes fore, ut aliquan-
tulum subsidii, si quis rem dignam censeret, cui o-
peram navaret‚ a me suppeditaretur. Id si ero asse-
cutuS‚ laboris pretium tulisse videbor.

Quod vero ad descriptionem hujus libelli atque
rationem attinet, ita mihi agendum esse putavi, ut
primum de praepositionibus adverbii loco positis dis-
sererem, tum ea exempla afferrem, ubi cum casibus
conjunctae viderentur plus aut minus ab usu Attico-
rum recedere, ad extremum, quae exstarent tmesis

exempla, adjungerem.

Praeterea monendum est, me in hac commenta-
tione in eas solum, quae propriae vocantur, praeposi-
tiones inquisivisse.

Quae in hac commentatione conscribenda ad ma-
num mihi fuerunt Herodoti editioneS, hae fere sunt:

